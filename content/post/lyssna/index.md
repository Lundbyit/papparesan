+++
date = '2025-03-13T19:43:18+01:00'
draft = false
title = 'Konsten att lyssna'
tags = ["Reflektioner", "Barnuppfostran"]
categories = ["Barnuppfostran"]
+++

# Lyssna på barnet
Det är en konst att lyssna, både på andra vuxna och på barn. Här tänker jag dela mina reflektioner kring hur jag tror man lyssnar på ett bra sätt.
Det är många som hör vad som sägs i ett samtal men jag tror att det färre som verkligen lyssnar.

Jag tror också starkt på att om du är bra på att lyssna så kommer barnet att lyssna på dig. Det är dock ingen garanti på att de kommer lyssna varje gång. Förmodligen kommer du inte lyssna varje gång heller. Då kanske man inte ska kräva det av sitt barn heller.

Om du lyssnar på barnet och är lyhörd kommer barnet känner sig hörd, att du förstår hen, känna mer tillit mot dig och förtroende för dig. Det ökar också chansen för att barnet lyssnar när du pratar.

Jag tänker att jag listar några strategier nedan så att jag kommer ihåg vad jag kan testa när mitt barn börjar prata.

## Strategier
### Vänd dig mot barnet
Ifall man misstänker att barnet har något viktigt att berätta, eller att barnet har sagt att hen har något viktigt att berätta så tror jag att det är bra om man ger barnet sin fulla uppmärksamhet. Om man exempelvis lagar mat och barnet kommer hem och är ledset. Får jag kanske pausa matlagningen om det går. Eller så får jag säga att inte kan just nu, men att jag kan strax. Det är nog svårare än vad det låter som. Man är stressad, det är mycket som ska hinnas med. Men jag tror att om jag skulle berätta något viktigt och någon sitter och gör något annat, då kanske jag inte skulle känna att någon lyssnar helhjärtat.

Nu när jag tänker efter är detta något jag behöver vara bättre på också. Inte bara mot mitt barn, men mot andra i min närhet.

### Reflektera tillbaka vad du hör
En annan strategi är att försöka förklara vad du har hört med dina egna ord och fråga om du har uppfattat barnet rätt. Då visar man att man förstår och barnet får rätta en om det är något man inte förstår.

### Erkänn att du inte förstår
Ibland kan det vara bra att erkänna att man inte förstår när man inte förstår och be barnet förklara på ett annat sätt. Då tror jag man visar att man bryr sig om vad de har att säga.

### Ställ frågor
Det är lite som ovan.

### Skriv ner anteckningar
Det är något magiskt när någon antecknar när du ger tips eller föreslår något. Man behöver kanske inte kolla på det igen, men när jag kommer med tips och förslag och personen skriver ner vad jag säger tycker jag oftast att de lyssnar på mig.

## Några minor
### Förneka känslor
"Äsch, det var inte så farligt"
"Det är ingen anledning för att vara arg"
"Lugna ner dig"
Om jag är arg och någon säger "Lugna ner dig" kan jag säga att jag blir ännu mer arg. När den barnet är uppe helt i sina [känslor]() kan det nog vara bra att bara lyssna och bekräfta även om man inte håller med. Man kan prata om lösningar eller ge råd när barnet har lugnat ner sig.

### Ge råd
Samma anledning som ovan. Man kanske inte ska ge massa råd direkt, för det är inte säkert att barnet är redo att ta emot råd när barnet är känslosam.

### Försvara den andra personen
"Är du säker på att det inte var du som började?" klassiker. Samma som ovan.

## Påminnelse
Alla strategier kommer inte fungera varje gång. Men jag tror starkt på att om barnet är upprört eller helt uppe i sina känslor så kommer de inte kunna lyssna på något vettigt du säger. Jag tror att första steget är att få dem att lugna ner sig och det gör man genom att trösta, [bekräfta känslor]({{< ref "/post/kanslor" >}}) och lyssna på barnet först.

Man kommer inte kunna lyssna ordentligt varje gång. Man behöver kanske inte lyssna varje gång heller och det är okej. Jag tror det viktigaste är att visa att man bryr sig och att man är med i samma lag<!-- Lägg till ref lag -->.

Ibland handlar det bara om att man vill att den vuxna lyssnar på vad man har att berätta.
