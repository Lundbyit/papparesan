+++
date = '2024-12-22T19:43:18+01:00'
draft = false
title = 'Andra trimestern'
+++

# Andra trimestern - en ny fas
Nu har det gått tre månader och risken för missfall har minskat avsevärt. För mig som pappa har det inte funnits så mycket att anteckna, men det är ändå en spännande tid. Rutinultraljudet sker i början av den här trimestern, och det var verkligen häftigt att få vara med om det. Jag hade tänkt skriva att det var första gången vi såg vårt barn, men egentligen var det andra gången eftersom vi redan hade gjort ett KUB-test tidigare. Det kändes mer verkligt när vi såg det på den svartvita skärmen. Det är märkligt hur många känslor det kan väcka att få se sitt barn för första gången.

# "Vänta barn"-guiden hos försäkringskassan
Det kan vara en bra tidpunkt att börja fundera på din sjukpenninggrundande inkomst (SGI)(Påminnelse lägg till länk till min andra artikel om föräldrarpenning), eftersom den ligger till grund för din föräldrapenning. Lönen du har från och med nu påverkar hur mycket du får i föräldrapenning. För den gravida som kanske inte kan arbeta hela vägen fram till förlossningen kan tidigare lön fortfarande påverka föräldrapenningen.

Viktigt att veta:

 - Om du går ner i arbetstid under de sista 6 månaderna av graviditeten påverkas inte SGI.
 - Kolla om din arbetsgivare erbjuder föräldralön – det kan vara ett välkommet tillskott!

Mer information och verktyg finns hos Försäkringskassan:
https://www.forsakringskassan.se/privatperson/foralder/e-tjanst-for-dig-som-ska-fa-barn

## Profylaxkurs
En profylaxkurs är varmt rekommenderad av många som har gått den. Den bygger på boken "Föda utan rädsla", som också finns att låna på biblioteket.

Tips:
 - Även om ni inte kan gå kursen än, är det klokt att boka redan nu – platserna fylls snabbt!
 - VGR (Västra Götalandsregionen) erbjuder en gratis kurs på plats, och det är ofta bättre än att delta digitalt eller betala för en privat kurs.

Mycket rekommenderat från alla som har gått den. https://www.vgregion.se/halsa-och-vard/barnmorskemottagning/besok-hos-oss/foda-utan-radsla/informationstraffar-och-kurser-goteborg-med-omnejd/forlossningsforberedande-profylaxkurs/

# Amningskurs
En kort och informationsrik kurs om amning kan också vara värdefull. Den är oftast bara en morgon men ger mycket användbar information.

https://www.vgregion.se/halsa-och-vard/barnmorskemottagning/besok-hos-oss/foda-utan-radsla/informationstraffar-och-kurser-goteborg-med-omnejd/digital-information-om-amning/

# Börja köpa gravidkläder
Kolla second-hand. Verkar bara vara H&M som har i butik annars behöver man beställa på nätet. Rekommenderat att testa i butiken så att man kan lämna tillbaka dem direkt om de inte passar.

Förra trimestern:
[Första trimestern]({{< ref "/post/forsta-trimestern" >}})

Nästa trimester:
[Tredje trimestern]({{< ref "/post/tredje-trimestern" >}})