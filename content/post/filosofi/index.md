+++
date = '2024-12-22T19:43:18+01:00'
draft = false
title = 'Grundfilosofi'
+++

# Filosofi
Jag har ofta funderat på hur jag vill att mina eventuella barn ska utvecklas som människor. Om jag någon gång får barn, vad skulle jag vilja att de lärde sig och vilka värderingar skulle jag vilja att de tar med sig i livet?

## Viktiga egenskaper att uppmuntra
När jag tänker på de egenskaper och värderingar som jag hoppas mina barn ska utveckla, kommer flera grundläggande teman upp. Här är några av de egenskaper som jag anser vara viktiga:

 - **Självständighet**: Förmågan att tänka och agera på egen hand samt ta egna beslut.
 - **Ansvar**: Att förstå vikten av att ta ansvar för sina handlingar och val.
 - **Självförtroende**: Att tro på sig själv och sina förmågor.
 - **Värdering av hårt arbete**: Att förstå att framgång ofta kommer genom ansträngning och engagemang.
 - **Nyfikenhet**: Att vilja förstå världen omkring sig och villig att lära sig nytt.
 - **Snällhet och omtanke**: Att visa vänlighet och omsorg för andra.
 - **Generositet**: Att vara villig att dela med sig och hjälpa andra.
 - **Självdisciplin**: Förmågan att hålla sig fokuserad och inte ge upp lätt.
 - **Känsla av att vara älskad**: Att alltid känna att man är värdefull och älskad, oavsett vad.

## Att förstå att vi inte kan styra allt

Som föräldrar har vi en önskan att uppfostra våra barn till att bli "perfekta" människor enligt våra egna värderingar och visioner. Men det är viktigt att komma ihåg att barn är individer med egna personligheter och egenskaper Så oavsett om du gör allting rätt så kanske inte barnet blir som du har tänkt dig ändå. Vi kan inte kontrollera allt i deras liv, och på många sätt är detta en befrielse. Det innebär att vi inte riskerar att skapa en värld full av kopior av oss själva.

## Några viktiga tankar:
 - **Jämför inte**: Kom ihåg att inte jämföra ditt barn med andra. Varje barn är unikt och har sina egna styrkor och svagheter.
 - **Individens unika resa**: Ditt barn kommer att utvecklas på sitt eget sätt. Det finns ingen "rätt" väg.
 - **Föräldrarnas påverkan**: Du kanske inte kan påverka deras personlighet så mycket som du tror. De formas även av andra faktorer utanför ditt kontrollområde.
 - **Acceptans**: Det är möjligt att dina barn inte blir exakt som du hade tänkt dig, och det är okej.
 - **Kärlek är det viktigaste**: Det viktigaste är att ditt barn känner sig älskat och accepterat för den de är.

<!-- Lära barnet om känslor -->
<!-- lär sig genom att leka -->
<!-- Inre och yttre motivation -->
