+++
date = '2024-12-30T19:43:18+01:00'
draft = false
title = 'Föräldrapenning'
tags = ["Föräldraledighet"]
+++

# Föräldrapenning
Det kan kännas svårt att förstå hur föräldrapenningen fungerar, men förhoppningsvis blir det lite klarare efter att du läst detta.

Det här avsnittet handlar om föräldrapenning. Om du vill läsa mer om föräldraledighet i allmänhet kan du kolla in min post om [föräldraledighet]({{< ref "/post/foraldrarledighet" >}}).

Jag börjar med några tumregler och går sedan in på mer detaljer. Beloppen gäller 2024 och kan ändras varje år eftersom de baseras på prisbasbeloppet.

## Tumregler
- **Ersättning**: Du får 80 procent av din lön om du tar 7 dagar i veckan
 - **Maxbelopp**: Den högsta ersättningen baseras på en årsinkomst (tak) på 573 000 kronor, vilket motsvarar 47 750 kronor i månaden.
 - **Dagar att dela på**: Totalt får ni 480 dagar per barn att dela på.
 - **SGI och 18 månader**: Om du tar ut föräldrapenning efter att barnet har fyllt 18 månader påverkas din SGI (sjukpenninggrundande inkomst).
 - **Föräldralön**: Kolla om din arbetsgivare erbjuder föräldralön – ett tillägg som kan förbättra ekonomin.

## Två typer av föräldrarpenning, sjukpenning nivå och lägsta nivå
1. Sjukpenningnivå:
    - **195 dagar** på sjukpenningnivå.
    - De första **180 dagarna** måste tas ut på denna nivå.
    - Ersättningen är baserad på din inkomst (SGI).

2. Lägstanivå:
    - **90 dagar** på lägstanivå.
    - Ersättning: 180 kronor per dag.
    - Kan tas ut när som helst efter att ni tagit ut 180 dagar på sjukpenningnivå.
    - Du kan använda dessa dagar även om du inte arbetade den aktuella dagen (t.ex. helger), men de kan inte tas ut under semestern eller samtidigt som du arbetar.

## Dagar som inte kan överlåtas
90 dagar är reserverade för varje förälder och kan inte överlåtas.

## Dubbeldagar
Ni kan ta ut 30 dubbeldagar (dvs. båda föräldrarna är föräldralediga samma dag).
För varje dubbeldag räknas två dagar bort: en från dig och en från din partner.

## Viktiga regler och tips
**Skydda din SGI:**

Din SGI är skyddad tills barnet fyller 1 år, oavsett om du tar ut föräldrapenning eller inte. Efter 1 års ålder påverkas SGI om du inte tar ut föräldrapenning eller arbetar. Vilket innebär att om du inte börjar arbeta eller tar ut föräldrarpenning minskar ersättningen du får föräldraledigheten.

**Max antal sparade dagar:**

Från och med barnets fyraårsdag får ni spara högst **96 dagar** av föräldrapenningen.

**Vid nytt barn:**

Om ni får ett nytt barn inom **1 år och 9 månader** från det första barnets födelse (eller föder nästa barn inom **2,5 år**) får du behålla samma SGI som tidigare.
Vilket innebär att om du behöver gå ner i lön på grund av att du jobbar deltid eller får annan tjänst då påverkas inte föräldrapenningen om det inte skiljer mer än **2,5 år** mellan barnen.

**Föräldrapenning och mödravårdsbesök:**

Du kan ta ut föräldrapenning för att besöka mödravården när det är 60 dagar kvar till beräknad förlossning.

**Anmäl och ansök:**
 - Anmäl föräldrapenning i förväg och ansök för så långa perioder som möjligt för att undvika avbrott i utbetalningarna.
 - Om du gör ändringar senast den 15:e i månaden påverkas nästa utbetalning korrekt.

## 10-dagar för den icke-födande föräldern
Den icke-födande föräldern har rätt till 10 dagar med ersättning direkt efter barnets födelse. Även andra närstående kan ha rätt till ersättning om du är ensamstående.

### Regler för 10-dagarna:
 - Tidsram: Dagarna måste tas ut inom 60 dagar från det att ni kom hem efter förlossningen.
 - Ansökan: Ansök senast 90 dagar efter den första lediga dagen.

[Läs mer om 10-dagarna här](https://www.forsakringskassan.se/privatperson/foralder/10-dagar-vid-barns-fodelse)

## Bra länkar och resurser
**Försäkringskassans planeringsverktyg:**

SGI-guiden och planeringsverktyget är användbara för att räkna ut ersättning och skydda din SGI.

**Tips om smart uttag av föräldrapenning:**

ST:s guide om föräldrapenning.

**Försvara SGI inför andra barnet:**
Läs mer i den här artikeln på Issuu.