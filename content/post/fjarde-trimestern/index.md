+++
date = '2024-12-29T19:43:18+01:00'
draft = false
title = 'Fjärde trimestern'
tags = ["Kronologisk"]
categories = ["Första tiden"]
+++

# Nu är barnet här
Äntligen är väntan över och den lilla krabaten har kommit till världen. Hoppas allt har gått bra och att alla är vid god hälsa. De första månaderna kallas ofta för "fjärde trimestern" – en period då både föräldrar och barn anpassar sig till det nya livet tillsammans.

Den första tiden kan vara intensiv, och det är vanligt att många vill träffa den nyfödda. Var inte rädda för att säga nej om ni känner att ni behöver tid för er själva. Samtidigt kan det vara bra att våga be om hjälp om ni känner att det behövs – oavsett om det handlar om praktiska saker eller bara lite avlastning. För ensamföräldrar kan det vara extra viktigt att inte vara rädd för att be om stöd, så att ni får möjlighet att återhämta er och ta hand om både er själva och barnet.

## Allmän info om den första tiden
 - **Hud-mot-hud**: Barnet behöver mycket närhet i början. Hud-mot-hud-kontakt hjälper barnet att känna sig tryggt och reglerar blodtrycket.
 - **Följ barnets behov**: Nyfödda har ingen dygnsrytm och saknar rutiner. Hen kommer äta, sova och bajsa oregelbundet. Anpassa er efter barnets signaler och försök hålla sovrummet mörkt under natten för att skapa en lugn atmosfär.
 - **Första dagen**: Den första dagen behöver barnet inte mycket mat och sover därför ofta väldigt mycket.
 - **Säker sömn**: Lägg alltid barnet på rygg i egen säng, utan filtar eller täcken som kan täcka näsa eller mun, för att minska risken för plötslig spädbarnsdöd. Om barnet sover på förälderns bröst, kan det vara okej att sova på mage under uppsikt.
 - **Feber**: Vid feber över 38 grader ska ni alltid åka in till barnakuten.
 - **Rapning vid matning**: Det barnet kan behöva rapa efter att den har ätit. Hen behöver inte alltid rapa efter matning men oftast efter koppmatning. Hjälp barnet att rapa genom att lägga hen på axeln och försiktigt klappa på ryggen eller rumpan.
 - **Bada barnet**: Vänta med att bada barnet tills det har gått minst en vecka. Om rengöring behövs tidigare, använd en ljummen tvättlapp. Undvik att bada för ofta, eftersom det kan torka ut barnets hud.
 - **Lär känna barnet**: Det tar tid att lära känna barnet, precis som vilken ny relation som helst. Ha tålamod, sänk kraven och fokusera på att bara vara i stunden.
 - **Loggbok**: Under den första tiden kan det vara hjälpsamt att föra en loggbok över när barnet äter och bajsar. Det kan vara svårt att minnas detaljer när man är trött, och en enkel logg kan hjälpa er att hålla koll på att barnet får i sig tillräckligt med mat och att magen fungerar som den ska.
 - **Navelsträngen**: Den åker av av sig själv efter en tid. Tvätta en gång per dag med en blöt tops för att få bort var och blod.

## Praktiska tips för den första tiden
 - **Turordning vid tröstning**: Hjälps åt med att trösta barnet, så att båda föräldrar får möjlighet att vila.
 - **Sömn**: Brist på sömn är vanligt. Prioritera vila när barnet sover, och var snälla mot varandra under denna utmanande tid.
 - **Liberoklubben**: Gå med i Liberoklubben för att få ett gratis startpaket med produkter och erbjudanden som kan vara användbara under den första tiden.

## BB-Tiden
I Göteborg får man oftast åka hem sex timmar efter förlossningen. Om det finns plats på BB rekommenderar jag att tacka ja speciellt om du är första gångsföderska. Du kommer annars bli erbjuden ett mobilt BB-team som kommer hem.

Vi hade turen att få stanna på BB, och det är något vi är väldigt tacksamma för. Vi fick extremt mycket hjälp, både med stora och små frågor, vilket gjorde att vi kände oss tryggare som nyblivna föräldrar.

Det var också skönt att slippa åka in varje dag, eftersom vårt barn hade ett förhöjt bilirubin-värde. Detta ökade risken för gulsot, och hen behövde regelbunden övervakning. Att ha detta stöd på plats var ovärderligt och gav oss mer tid att fokusera på att knyta an till vårt barn.

Passa även på att ställa alla frågor ni kan komma på under tiden på BB – om allt från amning till hur man tolkar barnets signaler. Personalen har stor erfarenhet och kan ge konkreta råd som gör den första tiden lättare.

## Amning
För er som planerar att amma har jag skrivit en separat post om [detta]({{< ref "/post/amning">}}). Amning rekommenderas ofta under barnets första sex månader, då det ger närhet och många hälsomässiga fördelar.
Det råder delade meningar kring hur ofta man ska amma, men alla verkar överens om: Minst åtta gånger per dygn. Undvik att låta det gå för länge mellan amningstillfällena, eftersom barnet kan bli för trött för att orka suga.

# Ta hand om den födande
Några tips till dig som föder.
 - **Isbinda** - Det tyckte min fru var jättebra. Blöt bara ner en binda och stoppa in den i frysen.
 Xylocain för bedövning, alvedon och ipren funkar också. Kombinera. Purelan för ömma bröstvårtor Mjölkuppsamlare Viktigt att ta det lugnt efter graviditeten så att mamman läker bra. Bäcken, slida.

Efter förlossningen är det viktigt att fokusera på återhämtning och läkning. Här är några tips och råd för att underlätta:

 - **Isbinda**: Ett enkelt och effektivt sätt att lindra svullnad och smärta. Blöt en binda, lägg den i frysen och använd vid behov.
 - **Smärtlindring**: Kombinera Xylocain för lokalbedövning med Alvedon och Ipren för att hantera smärta. Följ doseringsråden och rådgör gärna med vården om du är osäker.
 - **Purelan**: Ett räddande hjälpmedel för ömma eller såriga bröstvårtor, särskilt under amningsstarten.
 - **Mjölkuppsamlare**: Kan vara till stor hjälp för att samla upp överflödig mjölk och undvika läckage.
 - **Ta det lugnt**: Kroppen behöver tid för att läka efter graviditeten och förlossningen. Ge bäcken, slidan och övriga områden som påverkats tid att återhämta sig. Överansträngning kan fördröja läkningsprocessen, så prioritera vila och avlastning.