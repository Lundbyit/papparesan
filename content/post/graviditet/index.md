+++
date = '2024-12-29T19:43:18+01:00'
draft = false
title = 'Graviditet'
tags = ["Graviditet"]
categories = ["Graviditet"]
+++

# Allmänt
Kom ihåg att detta är en samling tips som vi tyckte var bra att ha i bakhuvudet – det är inte heltäckande. Om något känns oklart eller om ni stöter på problem, kika gärna på 1177.se eller prata med en professionell.

Jag har samlat olika punkter som kan vara bra att tänka på under graviditeten som jag inte kunde kategorisera.

Kom också ihåg: Ni gör detta tillsammans. Som partner kan det ibland kännas som att man inte gör tillräckligt, men att finnas där som stöd och hjälpa till när det behövs är ovärderligt.

# Hälsa
När man söker hjälp i vården utgår de ofta från hur en graviditet "brukar vara". Men alla graviditeter är unika, och om något känns problematiskt för dig – tveka inte att söka hjälp. Det finns stöd att få, och det är viktigt att vården lyssnar på dig och dina behov.
Min fru hade problem med foglossning tidigt under graviditeten, men de trodde det var något annat för att det var "för tidigt". Vi önskar att vi hade sökt mer hjälp för det tidigare.

Om mamman får feber: Ring ALLTID till vården. Det är bättre att kontakta dem en gång för mycket än en gång för lite.

Svullna fötter och händer är vanligt under graviditeten. För att lindra detta kan stödstrumpor vara till hjälp, eller att hålla benen i högläge – gärna med fötterna över hjärtat (ligg ner och vila).

Om illamående är ett problem, be om hjälp direkt. Det finns effektiva åksjuketabletter och andra lösningar som kan ordineras av vården.

Vid smärta, foglossning eller annat obehag: Sök hjälp. Till exempel har mödravårdscentralen på Johanneberg specialister som kan hjälpa vid foglossning.

Problem med magen, som förstoppning, är också vanligt. Om det är svårt att hitta rätt hjälpmedel själv, kontakta vården. Min fru fick Movicol på recept, och det fungerade mycket bättre än receptfria alternativ.

# Fosterrörelser
Det är lite magiskt när man känner att fostret rör sig. Det ska helst rör sig lite varje dag efter att man har känt det regelbundet. Det är vanligt att bli orolig om man inte känner något.
Testa att ligga en stund på sidan. känner du fortfarande ingenting hör av dig till 1177. Ring hellre in en gång för mycket än en gång för lite, om du känner dig osäker.

# Medicin
Ipren är inte rekommenderat under graviditeten. Använd Alvedon om smärtstillande behövs.

När det gäller nässpray och halstabletter, prata alltid med läkare.

Koksaltlösning är i regel alltid okej att använda.

Tänk på att vården och apoteket ibland använder olika system för att kontrollera om mediciner är säkra under graviditet. Generellt sett är det bäst att följa den information vården använder, eftersom det oftast är mer uppdaterad.

# Vaccin
Det är rekommenderat att vaccinera sig mot influensa efter vecka 12 om influensasäsongen är aktiv.
Gravida rekommenderas också vaccinering mot kikhosta, och detta bör ske från och med graviditetsvecka 16 om det är säsong.

# Flygning
För gravida är det rekommenderat att använda stödstrumpor vid flygning för att minska risken för blodproppar.

# Äta
Tumregel: Lagad mat är oftast okej.

För att läsa om mer information läs på [livsmedelsverkets hemsida](https://www.livsmedelsverket.se/matvanor-halsa--miljo/kostrad/gravida/mat-att-undvika)

# Träning
Det går bra att fortsätta träna som vanligt, så länge man inte känner någon smärta eller obehag. Träning är bra för att stärka bäcken, rygg och mage under graviditeten.

# Alkohol
I Sverige är det nolltolerans för att man vill vara på den säkra sidan. Ingen vet exakt vid vilken nivå alkoholen börjar påverka fostret, så det är bäst att helt undvika det. Men det är ingen fara om man råkar få i sig några droppar.

# Nikotin
Nikotin är absolut inte rekommenderat under graviditeten.