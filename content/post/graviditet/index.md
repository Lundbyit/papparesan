+++
date = '2024-12-29T19:43:18+01:00'
draft = false
title = 'Graviditet - allmän info'
tags = ["Graviditet"]
categories = ["Graviditet"]
+++

<!-- Kolla med den senaste version av Chatgpt-->

# Allmänt
Kom ihåg att detta inte är heltäckande, utan tips som vi tyckte var bra att ha i bakhuvudet. Om det är några oklarheter. Kolla på 1177 eller prata med professionella.

Jag skriver en post med punkter som jag inte riktigt vet vart det hör hemma. Detta handlar om vad man bör tänka på under graviditeten.

Kom ihåg att ni gör detta tillsammans. Ibland kan det kännas som att man inte gör tillräckligt som man, men det finns alltid stöd att ge. Att vara där som stöd och hjälpa till extra när det behövs betyder mycket.

# Hälsa
När man söker hjälp i vården brukar de utgå ifrån hur en graviditet brukar vara. Men de vet ju inte hur du har det så tycker du att något är problematiskt sök hjälp. Det finns hjälp att få. Lyssnar inte på hur graviditeter brukar vara. Alla graviditeter är unika så om du har problem hör av dig till vården.

Om mamman får feber, ring ALLTID in till vården. Hellre att man ringer för ofta än för lite. Under graviditeten kan mamman få svullna fötter och händer. För att lindra detta kan stödstrumpor hjälpa, eller att hålla benen i högläge, gärna med fötterna över hjärtat (ligg ner med benen högt).

Har du problem med illamående, be om hjälp direkt från vårdcentralen.

Sök hjälp om mamman känner smärta eller mår dåligt. Det finns åksjuketabletter att använda, och vid foglossning kan mödravårdscentralen på Johanneberg ha specialister som kan hjälpa.

Det är vanligt att man får problem med magen när man är gravid. Om du har problem med förstoppning är ett jättebratips att söka för det. Min fru fick movicol på recept det var mycket bättre än det man hittade receptfritt på apoteket.

# Fosterrörelser
Det tar tid innan fosterrörelser känns, och det är vanligt att bli orolig om man inte känner något. Ring hellre in en gång för mycket än en gång för lite, om du känner dig osäker.

# Medicin
Ipren är inte rekommenderat under graviditeten. Använd Alvedon om smärtstillande behövs. När det gäller nässpray och halstabletter, prata alltid med läkare. Koksaltlösning är i regel alltid okej att använda.

Tänk på att vården och apoteket ibland använder olika system för att kontrollera om mediciner är säkra under graviditet. Generellt sett är det bäst att följa den information vården använder, eftersom det oftast är mer uppdaterad.

# Vaccin
Det är rekommenderat att vaccinera sig mot influensa efter vecka 12 om influensasäsongen är aktiv. Gravida rekommenderas också vaccinering mot kikhosta, och detta bör ske från och med graviditetsvecka 16 om det är säsong.

# Flygning
För gravida är det rekommenderat att använda stödstrumpor vid flygning för att minska risken för blodproppar.

# Äta
Tumregel: Lagad mat är oftast okej.

För att läsa om mer information läs på [livsmedelsverkets hemsida](https://www.livsmedelsverket.se/matvanor-halsa--miljo/kostrad/gravida/mat-att-undvika)

# Träning
Det går bra att fortsätta träna som vanligt, så länge man inte känner någon smärta eller obehag. Träning är bra för att stärka bäcken, rygg och mage under graviditeten.

# Alkohol
I Sverige är det nolltolerans för att man vill vara på den säkra sidan. Ingen vet exakt vid vilken nivå alkoholen börjar påverka fostret, så det är bäst att helt undvika det. Men det är ingen fara om man råkar få i sig några droppar.

# Nikotin
Nikotin är absolut inte rekommenderat under graviditeten.