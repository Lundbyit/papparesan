+++
date = '2024-12-22T19:43:18+01:00'
draft = false
title = 'Första trimestern'
tags = ["Kronologisk"]
categories = ["Graviditet"]
+++

# Första trimestern
Grattis! Du har förmodligen just fått veta att du och din partner väntar barn. Så spännande! Det här är början på en fantastisk resa, fylld av förväntan och nya upplevelser. Här är några tips och saker att tänka på i den första trimestern, som du kan diskutera med din partner.

## Hitta en barnmorskemottagning
En av de första sakerna att göra är att välja en barnmorskemottagning och boka ett möte. Det är bra om mottagningen ligger lättillgängligt för er båda och helst inte har bara trappor – det kanske inte spelar så stor roll i början, men längre fram i graviditeten kan det bli jobbigare att ta sig dit. Detvi gjorde var att vi bara googlade och läste recensioner.

## Fosterdianostik (Tidigt ultraljud, KUB, NIPT)
Fosterdiagnostik är frivillig, men det kan kännas skönt att veta vilka alternativ som finns. Viss fosterdiagnostik, som ultraljud och att lyssna på barnets hjärta, är standard senare i graviditeten. Men tidig fosterdiagnostik erbjuds beroende på var ni bor och den gravida personens ålder.

Vi kände att det var tryggt för oss att veta mer om fostrets hälsa, så vi valde att boka ett KUB-test. Det kan vara värt att fundera på vad som känns bäst för er. Även om ni inte känner er oroliga kan det vara skönt med ett tidigt ultraljud för att se att allt står rätt till.

### KUB-test
 - Ungefärlig kostnad: 2 000–3 000 kr (gratis om den gravida är över 35 år).
 - Vad: Ett blodprov som lämnas i vecka 9 och ett ultraljud som görs i vecka 11–14.

### NIPT
 - Ungefärlig kostnad: 6 000–8 000 kr.
 - Vad: Ett mer detaljerat test som kan ge mer definitiva svar om kromosomavvikelser.

## Följa fostrets utveckling
Det finns många sätt att följa fostrets utveckling vecka för vecka. Vi tyckte att det var lagom att läsa på [1177 - Graviditet vecka för vecka](https://www.1177.se/Vastra-Gotaland/barn--gravid/graviditet/om-graviditeten/graviditeten-vecka-for-vecka/), men vi fick också tips om några appar som många verkar gilla:

 - [Baby journey](https://babyjourney.se/)
 - [One Million Babies](https://www.onemillionbabies.se/)

Om du tycker om att ha lite mer detaljerad information och uppdateringar kan apparna vara ett kul sätt att följa med i vad som händer i magen.
Jag använde inte appen då, men [Knodd](https://www.knodd.se/) har varit väldigt bra efter det att jag skaffade den. Det gjorde jag när vårt barn var två månader.

## Gravidförsäkring
En gravidförsäkring är kanske inget du tänkt på direkt, men det kan vara bra att överväga. Många försäkringsbolag erbjuder en gratis grundförsäkring under graviditeten. Dessutom kan det underlätta att få en barnförsäkring hos samma bolag senare, även om vi själva inte upplevde några problem med detta.

Om du funderar på att betala för en gravidförsäkring kan det vara bra att veta att vissa experter menar att det oftast lönar sig. Jag hittade en bloggpost från [Småspararguiden](https://www.smaspararguiden.se/blogg/ja-du-bor-skaffa-en-gravidforsakring/) som tittat på statistik och resonerar kring varför en betalversion kan vara värd pengarna.

Andra ställen med information om gravidförsäkring:
 - https://soundcloud.com/forsakringspodden/9-gravidforsakring-behovs-det
 - https://www.konsumenternas.se/forsakringar/personforsakringar/gravidforsakringar/

Nästa trimester:
[Andra trimestern]({{< ref "/post/andra-trimestern" >}})