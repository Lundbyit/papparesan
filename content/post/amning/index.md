+++
date = '2024-12-29T19:43:18+01:00'
draft = false
title = 'Amning'
tags = ["Amning"]
categories = ["Amning"]
+++

# Amning
Den här posten riktar sig till dig som vill helamma eller halvamma. Vi försökte också börja med flaskmatning under första tiden, så att jag som partner kunde avlasta min fru på nätterna om det skulle behövas – men det gick inte riktigt som vi tänkt.

När vi började med amningen märkte vi att det finns många åsikter och råd kring ämnet. Men en sak som de flesta verkar vara överens om är att spädbarn bör ammas minst 8 gånger per dag. Försök att inte låta det gå för lång tid mellan amningstillfällena. Vi hade två riktmärken: var 3:e timme och var 5:e timme på natten. Att amma var 5:e timme fungerade bra för oss, men kom ihåg att om barnet är för utmattat kan hen ha svårt att suga effektivt. På dagen ammande vårt barn oftare så att vi kom upp i minst åtte gånger per dag.

Om barnet är väldigt hungrigt eller upprört kan det vara bra att testa handmjölkning och mata med en tesked för att hjälpa barnet att lugna sig. Här är en bra bildserie om handmjölkning: [BabyBaby – Handmjölkning](https://www.babybaby.se/2019/02/bildserie-handmjolkning/)

# Amningssignaler
Här är några tecken på att barnet är hungrigt:
 - Barnet öppnar munnen stort.
 - Barnet sticker ut tungan och slickar sig om läpparna.
 - Barnet slickar eller suger på sina händer.
 - Barnet börjar skrika.

För mer information om amning kan du också kika på denna sida: [Amning och flaskmatning från 1177](https://www.1177.se/Vastra-Gotaland/barn--gravid/att-skota-ett-nyfott-barn/amning-och-flaskmatning/sa-ammar-du/)

# Amningscentralen
Amningscentraler finns på flera ställen, bland annat över hela Västra Götaland. Vi hade problem med mjölkstockning och kontaktade både Östra sjukhuset och Borås (Älvsborg sjukhus), där vi fick mycket bra hjälp och blev omhändertagna. Här kan du läsa mer om amningsmottagningen på Östra sjukhuset: [Amningsmottagning Östra](https://www.sahlgrenska.se/omraden/omrade-1/verksamhet-obstetrik/enheter/amningsmottagning-ostra/)

Tveka inte att höra av dig till dem om du är några frågor. Man kan få videokonsultation. Man kan välja vilken mottagning som helst i regionen.

Andra tips för amning
 - Försök att amma mycket på kvällarna för att minska behovet av amning på natten. Men kom ihåg att det oftast är barnet som bestämmer när hen vill amma.
 - Testa olika amningspositioner tidigt för att hitta den som passar både dig och barnet bäst. Det kan också påverka vilka mjölkgångar som töms bäst och avlasta ömma eller såriga bröstvårtor.
 - Byt gärna mellan brösten om barnet bara smuttar på ena bröstet. Detta hjälper till att säkerställa att barnet får tillräckligt med mjölk och att brösten töms jämnt.
 - Ett tips för att få barnet att suga bättre om hen bara smuttar är att klia barnet under fötterna, vilket kan trigga sugreflexen.