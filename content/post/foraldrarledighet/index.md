+++
date = '2024-12-23T19:43:18+01:00'
draft = false
title = 'Planera föräldrarledighet'
+++
<!-- Kan förbättras, liten förklaring om föräldrar ledighet och sedan hur det fungerar. 10 dagar, att man inte behöver ta alla dagar i veckan, vissa tar ledigt ett helt år innan man börjar ta föräldrardagar. Man kanske inte vill ta ut alla dagar direkt.-->

# Planera föräldrarledighet
Föräldrarledigheten, vad skönt det ska bli att vara ledig och få betalt för det. Nu kan jag hinna med allt som jag alltid velat göra. Riktigt så är det nog inte. Själv har jag inte varit på föräldrarledighet än så jag har inte direkt erfarenhet av det. Men jag och min fru har planerat vår föräldrarledighet för ett år framåt i alla fall. Det kan vara bra att tänka på det innan ditt barn kommer ut för då är du antagligen upptagen med annat och vill bara att det ska fungera.

Vi diskuterade föräldrarledigheten av och till från det att vi visste att vi skulle bli föräldrar men i början på tredje trimestern tog vi faktiskt beslut på hur vi ville lägga upp det.

Det är förstås väldigt svårt att veta hur det kommer att bli så du får utgå ifrån dig själv och även samtala med din partner om det är möjligt.

# Viktigt att veta om föräldraledighet
## Informera arbetsgivaren
Glöm inte att meddela din arbetsgivare minst två månader i förväg att du planerar att ta föräldraledigt.

## 10 dagar för den icke-födande föräldern
Den icke-födande föräldern har rätt till 10 dagar med ersättning direkt efter barnets födelse. Det är en rättighet jag verkligen tycker att du ska utnyttja. Här är några saker att tänka på:

 - Tidsramar: Du måste plocka ut dagarna inom 60 dagar från det att ni kommit hem efter förlossningen.
 - Ansökan: Ansökan till Försäkringskassan måste skickas in senast 90 dagar efter att du tar ut din första dag.

[Läs mer här](https://www.forsakringskassan.se/privatperson/foralder/10-dagar-vid-barns-fodelse)

Du kan välja att ta ut dina 10 dagar som vardagar, vilket innebär att du får två hela veckor ledigt. Vissa väljer att räkna in helger också, men det är helt upp till dig.

## Hemma tillsammans – en bra start?
En del rekommenderar att båda föräldrarna är hemma tillsammans den första månaden. Det kan vara en trygghet, särskilt om man känner sig osäker på att vara ensam med barnet i början, speciellt om det är första barnet.

Det gör också att båda får en förståelse över hur mycket tid ett spädbarn kan ta.

Vi valde inte den lösningen, men jag förstår varför många uppskattar det. Den första tiden kan vara både spännande och utmanande. Frågor som "Vad gör jag om barnet bara skriker?", "Hur gör jag när jag behöver gå på toa?" eller "Vad händer om något går fel?" kan lätt dyka upp.

Själv bestämde jag mig för att jobba 80 % och vara ledig en dag i veckan. Det gav mig möjlighet att hjälpa till med praktiska saker som BVC-besök, läkarbesök och andra vardagsbestyr.


# Planera ekonomin under föräldraledigheten
## Kolla upp din ersättning

Föräldrapenningen baseras på din sjukpenninggrundande inkomst (SGI). Om du vill förstå hur mycket du kan få i ersättning beroende på hur många dagar du tar ut per vecka, rekommenderar jag Försäkringskassans planeringsverktyg. Där kan du och din partner lägga in era dagar och få en tydlig bild av hur mycket ni får ut samt hur många dagar ni har kvar.

Planera föräldrarledighet https://www.forsakringskassan.se/wps/myportal/privatpers/tjanster/planerafp

## Föräldralön

Vissa arbetsgivare erbjuder föräldralön som ett extra tillägg till föräldrapenningen. Det kan vara värt att undersöka om din arbetsgivare har en sådan lösning – det kan göra stor skillnad för ekonomin under ledigheten.

## Slutligen
Den här perioden är en unik tid i livet, fylld av både utmaningar och glädje. Genom att planera i förväg och vara realistisk med vad du kan förvänta dig, kan du skapa en bra grund för att njuta av din föräldraledighet.
