+++
date = '2024-12-23T19:43:18+01:00'
draft = false
title = 'Tredje trimestern'
+++

# Halvägs genom graviditeten
Nu är du halvvägs genom graviditeten, och det kan vara en bra idé att börja förbereda de praktiska sakerna inför att den lilla krabaten kommer. När hen väl är här vill du nog ha så lite annat att tänka på som möjligt.

# Fler och tätare barnmorskebesök
Från och med nu kommer dina barnmorskebesök bli tätare. Fokus ligger på att kolla hälsan på både dig och barnet. Din partner behöver inte alltid följa med, men det kan vara bra att diskutera om du vill att hen ska följa med. Hen vill kanske vara med på vissa besök.

# Uppdatera uppgifter hos försäkringskassan
Det är kanske inte akut, men nu kan det vara ett bra tillfälle att uppdatera dina uppgifter hos Försäkringskassan. På så sätt slipper du stressa över det senare och kan checka av en sak på din att-göra-lista.

**Vad kan vara bra att uppdatera?**

    Bankkonto
    Kontaktuppgifter

# Fundera kring föräldrarledighet
Det kan vara klokt att börja fundera på hur du vill lägga upp din föräldraledighet (läs mer om det här: [föräldraledighet]({{ ref "/post/foraldrarledighet}})). I Sverige har vi generellt sett bra och flexibla möjligheter för föräldraledighet, vilket gör att du kan anpassa den efter dina behov.

# Beställ barnvagn
Kanske dags att beställa barnvagnen om du vill ha en helt ny. Tänk på att det kan vara en viss leveranstid, så det kan vara bra att vara ute i god tid. De mest populära märkena är Britax, Bugaboo och Emmaljunga – men de kan vara ganska dyra. Tänk också på att det går att hitta bra begagnade alternativ, som ofta kan vara i nästan nyskick.

# Infoträff på Östra sjukhuset
Vi blev rekommenderade att gå på en infoträff på Östra sjukhuset, och det var verkligen värdefullt. Tidigare brukade man få besöka förlossningsavdelningen, vilket vi inte fick möjlighet till. Det var ganska mycket folk på träffen, vilket kan ha varit anledningen till att vi inte fick möjlighet att besöka förlossningen då.

Men träffen var informativ och gav oss en bra överblick över vad vi kan förvänta oss från förlossningen till efter att barnet är fött. Här får man bra information om vad man ska göra när värkarna börjar och andra praktiska tips.

Du kan läsa mer om infoträffarna här: [Östra sjukhusets informationsträffar](https://www.sahlgrenska.se/omraden/omrade-1/verksamhet-obstetrik/a-o/informationstraffar/)

<!-- # Babyskydd - Flytta till fjärde trimestern
Om man äger bil eller vill åka bil någonstans under barnets första 6 månader kan det vara bra med ett babyskydd
Rekommenderat att ha någon som passar barnvagnen så att man bara kan lyfta ut det och klicka på barnvagnen om barnet t ex sover. Har ett bäst före datum och man kan antingen köpa eller hyra.
-->

<!--Lägg även till app för att mäta verkar-->
