+++
date = '2024-12-23T19:43:18+01:00'
draft = false
title = 'Tredje trimestern'
tags = ["Kronologisk"]
categories = ["Graviditet"]
+++

# Snart är det dags – Förberedelser inför barnets ankomst
Grattis, du är nu två tredjedelar igenom graviditeten! Det börjar bli riktigt spännande, och man kan inte låta bli att fundera på vem det är som gömmer sig där inne i magen. Är det inte fantastiskt att tänka på att ni snart får träffa ert lilla mirakel?

## Börja förbereda det praktiska
Nu är en bra tid att ta itu med de praktiska förberedelserna inför barnets ankomst. När hen väl är här kommer ni förmodligen vara fullt upptagna med att lära känna den nya familjemedlemmen – och då vill ni ha så lite annat att tänka på som möjligt.

Det kan handla om allt från att packa BB-väskan och förbereda barnets sovplats till att säkerställa att ni har allt ni behöver för den första tiden. Det är också bra att veta att bebisar ibland har bråttom – så det kan vara klokt att inte vänta för länge med att fixa de viktigaste sakerna.

Under denna period handlar mycket om att planera och organisera. Det är er chans att förbereda er för en så smidig övergång som möjligt till livet som föräldrar. Kom ihåg att alla gör detta på sitt eget sätt – hitta en plan som passar er och era behov.

## Fler och tätare barnmorskebesök
Från och med nu kommer dina barnmorskebesök bli tätare. Fokus ligger på att kolla hälsan på både dig och barnet. Din partner behöver inte alltid följa med, men det kan vara bra att diskutera om du vill att hen ska följa med. Hen vill kanske vara med på vissa besök.

## Uppdatera uppgifter hos försäkringskassan
Det är kanske inte akut, men nu kan det vara ett bra tillfälle att uppdatera dina uppgifter hos Försäkringskassan. På så sätt slipper du stressa över det senare och kan checka av en sak på din att-göra-lista.

**Vad kan vara bra att uppdatera?**
 - Bankkonto
 - Kontaktuppgifter

## Fundera kring föräldrarledighet
Det kan vara en god idé att redan nu börja fundera på hur du vill lägga upp din [föräldraledighet]({{ ref "/post/foraldrarledighet" }}). I Sverige har vi generellt sett mycket flexibla möjligheter för föräldraledighet, vilket gör det enkelt att anpassa planeringen efter dina behov.

När ni har gjort en plan kan det vara smart att ansöka om föräldraledighet i god tid. På så sätt blir det en sak mindre att tänka på längre fram. Även om du inte vet exakt när barnet kommer, är det enkelt att justera ansökan i efterhand om det skulle behövas.

## Beställ barnvagn
Kanske dags att beställa barnvagnen om du vill ha en helt ny. Tänk på att det kan vara en viss leveranstid, så det kan vara bra att vara ute i god tid. De mest populära märkena är Britax, Bugaboo och Emmaljunga – men de kan vara ganska dyra. Tänk också på att det går att hitta bra begagnade alternativ, som ofta kan vara i nästan nyskick.

## Babyskydd
Om ni planerar att åka bil med barnet under de första sex månaderna är ett babyskydd ett måste.
Tips för att välja babyskydd:

 - **Kompatibilitet med barnvagnen**: Det är smidigt att kunna klicka fast babyskyddet direkt på barnvagnen om barnet somnar i bilen.
 - **Hyr eller köp**: Babyskydd har ett bäst före-datum. Många väljer att hyra, vilket kan vara ett kostnadseffektivt alternativ.

## Infoträff på Östra sjukhuset
Vi blev varmt rekommenderade att delta i infoträffen på Östra sjukhuset, och det var verkligen värdefullt.

Tidigare brukade besökarna få se förlossningsavdelningen, men det var inte möjligt för oss – troligen på grund av att det var så många deltagare.

### Vad vi lärde oss:
 - Vad som händer från värkarbete till barnets födelse.
 - Praktiska tips om hur man förbereder sig och vad man kan förvänta sig på sjukhuset.
 - Bra råd om vad man ska göra när värkarna sätter igång.

För mer information, läs här: [Östra sjukhusets informationsträffar](https://www.sahlgrenska.se/omraden/omrade-1/verksamhet-obstetrik/a-o/informationstraffar/)

## Gå profylax kurs
En profylaxkurs är något vi fick varmt rekommenderat av vänner och bekanta. Kursen ger både den födande och stödpersonen verktyg för att hantera förlossningen och skapar trygghet genom att förbereda båda parter.

### Tips:
 - Se till att stödpersonen deltar – det finns mycket praktiskt de kan göra för att hjälpa till.
 - Om ni inte får plats på en kurs kan boken Föda utan rädsla vara ett bra alternativ (finns att låna på biblioteket).

## Förbereda mat
Ett förslag är att packa kylen och frysen med mat som är lätt att laga eller bara att värma. Man kommer vara hjärndöda och inte orka tänka. Både den födande och stödpersonen när man kommer hem. Som jag har nämnt tidigare vill man ha så lite att tänka på som möjligt när barnet är fött.
När ni kommer hem från BB kommer ni antagligen vara trötta och ha fullt upp med det nya livet. Man har inte jättemycket hjärnkapacitet över. Att ha frysen och kylen fyllda med mat som är lätt att värma eller laga är en stor hjälp.

### Förslag:
 - Gör storkok och frys in.
 - Köp färdigmat eller halvfabrikat som kräver minimal tillagning.

## Packa BB-väskan
Även om sjukhuset har det mesta som behövs kan det vara skönt att ta med några saker som gör vistelsen bekvämare.

### Saker vi tyckte var bra att ha:
 - Laddare för mobilen eller platta.
 - Purelan (om amning planeras – lindrar ömma bröstvårtor).
 - Amningsinlägg.
 - Hoodie eller annan bekväm tröja - som man kan ha öppen för mycket hud-mot-hud rekommenderas med barnet.
 - Musik.
 - Ombyte för både stödpersonen och den födande.
 - Bebiskläder att åka hem i.
 - Snacks

## Planera resan till förlossningen
Många kör dit har vi uppfattat det som. Det kan vara väldigt smidigt.
Det är även en bra idé att reka innan du behöver åka in skarpt om ni ska köra. Kolla in hur ni snabbast tar er dit.

Man kan också be någon närstående köra eller åka taxi. Om ni ber någon närstående är det bra att man har en backup. Vi bad en närstående som hade möjlighet att göra det.
Ta med en handuk att sitta på om vattnet skulle gå för att skydda bilens säten.
Man vet aldrig hur det kommer att bli. Det kan vara stressigt i trafiken. Den födande kanske behöver stöd på vägen dit. I vårt fall kunde inte min fru gå.

Det är viktigt att ha en tydlig plan för hur ni ska ta er till sjukhuset när det är dags. Man vill ha så lite att tänka på som möjligt.

### Alternativ att överväga:
 - **Köra själv**: Om ni ska köra själva är det bra att göra en provkörning till sjukhuset i förväg för att känna till vägen, vart parkeringen och vart man kan lämna av den som föder.
 - **Be en närstående**: Om ni ber någon köra er, se till att ha en backup-plan. För det är inte säkert att den personen är tillgänglig när det sker.
 - **Taxi**: Ett enkelt alternativ, men se till att ha ett nummer redo och förvarna om att ni kan behöva åka snabbt.

 Fördelen med att inte köra dit själv är ju att man inte behöver planera vart man ska ställa bilen och tänka på att uppdatera parkeringen. Den födande kan behöva extra stöd och det kan vara svårt att ge det om man kör.

 Att köra själv är absolut säkrast. Man vet vart man har bilen och man kan åka exakt när man vill.

### Tips:
 - Ta med en handduk att sitta på i bilen om vattnet skulle gå.
 - Spara numret till förlossningen i telefonen i förväg – det är ett krav i Göteborg att ringa innan ni åker in.

## Diskutera förlossningen med din partner
Även om det är svårt att veta exakt hur förlossningen kommer att bli, särskilt om det är första gången, är det bra att ha en plan och en dialog med din partner.

### Viktiga frågor att diskutera:
 - Vill ni använda smärtlindring? Om ja, vilka alternativ?
 - Vill ni prova bad som smärtlindring?
 - Föredrar ni en lugn och tyst miljö, eller vill ni ha musik?
 - Ska rummet vara ljust eller mörkt för att skapa en trygg atmosfär?

Stödpersonen kan behöva fatta beslut när den födande inte orkar eller kan, så det är bra att veta vad som känns viktigt för er båda.

Det viktigaste är att den födande ska känna sig trygg så att hon kan fokusera på värkarbetet och födandet.

Förra trimestern:
[Andra trimestern]({{< ref "/post/andra-trimestern" >}})

Nästa post:
[Fjärde trimestern]({{< ref "/post/fjarde-trimestern" >}})