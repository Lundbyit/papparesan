+++
date = '2025-03-12T19:43:18+01:00'
draft = false
title = 'Monkey See Monkey Do'
tags = ["Reflektioner", "Barnuppfostran"]
categories = ["Reflektioner"]
+++

# Barn gör som vi gör - inte vad vi säger
Jag som förälder vill att gärna ge mitt barn en bra uppfostran och har reflekterat en hel del kring det. Många säger att det inte är barnets fel att det är som det är. Och jag tror starkt på att barn lär sig av att härma sin omgivning. De första åren under barnets uppväxt spenderar barnet mest tid med sina föräldrar och det är de som härmar om de inte vet hur de ska agera.

"Jag förstår inte varför mitt barn skriker hela tiden," säger en mamma uppgivet medan hon höjer rösten mot sin partner. Jag ler lite för mig själv. Kan det vara så att barnet härmar det beteende det ser varje dag?

Barn lär sig genom att observera och imitera. Från den dagen de föds studerar de oss vuxna, försöker förstå världen genom våra reaktioner, vårt tonfall och våra handlingar. Vi kan säga vad vi vill, men det vi gör kommer oftast väga tyngre tror jag.

## Våra handlingar talar högre än våra ord.
Vi vuxna är vana vid att kommunicera med ord, men vi glömmer ofta att våra handlingar skickar ännu starkare signaler. Har du till exempel någon gång sett en förälder säga:

"Man måste alltid tala sanning!"

…och sedan, sekunder senare, höra dem säga till sin vän i telefonen:

"Säg att jag inte är hemma."

Vad lär sig barnet då? Att det är okej att ljuga, så länge det är en "vit lögn"?

Eller klassikern: Vi uppmuntrar våra barn att vara snälla och respektfulla, men hur behandlar vi andra människor i vardagen? Vi kanske säger tack och leende beställer kaffe, men hur låter vi när vi pratar med servicepersonal som gör ett misstag? Barn ser allt detta – och de drar sina egna slutsatser.

Något jag tror vi missar som vuxna är också att vi förmedlar våra självbilder också. Jag vill till exempel att barnet ska ha en bra relation till sin kropp. Vad tror du barnet plockar upp om jag varje gång jag kollar mig i spegeln säger "Jag är så tjock, jag borde träna mer." eller "Jag ska nog inte äta så mycket eftersom jag inte vill bli fetare än vad jag är."?
Trots att du varje gång berättar för barnet att det ser bra ut, att hen är snygg/söt. Jag tror att hen kommer också ha problem med relationen till sin kropp om du har det. Eller om du har dålig självkänsla att barnet också kommer få det.

Därför tror jag att det är viktigt att vi som föräldrar jobbar på oss själva också.

## Vi är deras förebilder – vare sig vi vill eller inte
Jag tror att det är viktigare att vara en bra förebild för sitt barn än att bara säga rätt saker. Det är svårt att övertyga någon om något du själv inte lever efter.

Vill du att ditt barn ska läsa mer? Läs själv.
Vill du att ditt barn ska tala lugnt? Tala lugnt själv.
Vill du att ditt barn ska vara omtänksamt? Visa omtanke – både mot dig själv och andra.

## Vilka värderingar vill vi föra vidare?
Barn suger upp våra beteenden, men de tar också in våra värderingar. De formas inte bara av vad vi säger, utan av hur vi lever våra liv.

Vad vill vi att våra barn ska bära med sig in i framtiden? Här är några värderingar som jag själv tycker är viktiga att förmedla:

- Du är inte dina resultat. Ditt värde ligger inte i prestationer.
- Jag älskar dig förutsättningslöst. Du duger som du är.
- Det är viktigt att anstränga sig. Inte för att vara bäst, utan för att utvecklas.
- Våga misslyckas. Det är så vi lär oss.
- Alla situationer – bra eller dåliga – kan lära oss något.

Vilka värderingar vill du att ditt barn ska ta med sig in i vuxenlivet?

## Monkey see, monkey do
Barn gör som vi gör – inte som vi säger. De ser upp till oss, även när vi inte tänker på det. De formar sin syn på världen genom oss.

Så nästa gång du undrar varför ditt barn gör något, ställ dig själv frågan:
"Var kan de ha lärt sig det ifrån?"

