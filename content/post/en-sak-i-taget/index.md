+++
date = '2025-03-02T19:43:18+01:00'
draft = false
title = 'Fokusera på en sak i taget'
+++

# Fokusera på en sak i taget
## Allt man ska hinna med
Som förälder finns det oändligt många saker man ska tänka på. Man läser om olika saker man behöver göra med sina barn, omgivningen har massa åsikter om vad man borde göra med barnet. Gå på bebismassage, babysim, öppna förskolan, potträna, vända sig, krypa - listan tar aldrig slut. Samtidigt tar nästan allting längre tid och mer energi. Vissa föräldrar verkar vara superhumans som klarar av allt det där men det har aldrig varit så enkelt för mig. 

## En sak i taget - och gör det bra
Jag tror på att fokusera på en rutin i taget och göra det riktigt bra så att det verkligen blir en rutin. Låt resten vara lite kaos eller kanske inte ens börja med det om det inte riktigt fungerar. Allting behöver inte vara perfekt och man måste inte göra allt på en gång. Så länge vardagen fungerar tillräckligt bra. När den nya rutinen väl sitter kan man börja med nästa utmaning.

## Risken med att göra allting samtidigt
Problemet med att förändra för mycket på en gång är att inget riktigt blir bra. Allting blir halvdant och istället för att känna sig nöjd blir man stressad. Man får kämpa för varje liten grej.

Genom att fokusera på en sak i taget tror jag man ger sig själv och sitt barn bättre förutsättningar att lyckas och förhoppningsvis även få mindre stress i vardagen.

<!--- Bra med rutiner, lättare för barnet att förutse vad som ska hända <!-- annan post -->
